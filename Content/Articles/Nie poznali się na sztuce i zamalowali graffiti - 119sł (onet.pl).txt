Nie poznali się na sztuce i zamalowali graffiti
Pracownicy londyńskiego przedsiębiorstwa komunikacyjnego zamalowali legendarne graffiti autorstwa popularnego artysty o pseudonimie Banksy. 
Malowidło ścienne zainspirowane jedną ze scen kultowego filmu Quentina Tarantino "Pulp Fiction" przedstawiało Samuela L. Jacksona i Johna Travoltę z bananami zamiast pistoletów. Według ekspertów, jedno z najsłynniejszych dzieł Banksy’ego mogło być warte nawet 300 tysięcy funtów.

Banksy stał się popularny w 2005 roku dzięki serii malowideł graffiti, jakimi pokrył mur obronny na Zachodnim Wybrzeżu Palestyny. W miejscu zamalowanego londyńskiego graffiti przy Old Street Stadion inny artysta wymalował sprayem słowa "Come back", czyli "Wróć". 
- Nasze ekipy zajmujące się usuwaniem graffiti to profesjonaliści w dziedzinie czyszczenia, a nie znawcy sztuki - tłumaczy zamalowanie dzieła rzecznik koncernu London Transport.
