"Mściwa winda" uwięziła wandali 

Dwóch młodych norweskich wandali przeoczyło pewien drobny, lecz istotny szczegół, kiedy zaczynali niszczyć windę - byli w środku - pisze lokalna norweska gazeta o zdarzeniu na dworcu kolejowym w Lillestroem na północ od Oslo. 


Wsiedli do windy, a kiedy zamknęły się drzwi, wandale zaczęli w nie kopać, co spowodowało, że drzwi się zablokowały, winda stanęła między piętrami i włączyła sygnał alarmowy. 

Zaalarmowani strażnicy usiłowali ją ściągnąć. Bezskutecznie. Trzeba było wezwać pomoc. Uwięzionych w windzie uwolniła straż pożarna i z pułapki wysiedli prosto na czekających policjantów. 

Wandalizm zawsze jest smutny - powiedziała Ellen Svendsvoll z administracji kolejowej. - I mieli, czego chcieli. 

Wandali określono jako dwudziestolatków. Do zdarzenia doszło 21 kwietnia. 

A jeśli już mowa o przyłapaniu na gorącym uczynku, nigdy nie słyszałam o tym, by ktoś utknął w windzie, którą niszczył. Nie mam pojęcia, co oni sobie myślą. Chyba w ogóle nie myśleli - powiedziała Svendsvoll. 

Łobuzów czeka sprawa o wandalizm; kolej domaga się też zwrotu kosztów naprawy windy, które - jak podała Svendsvoll - najprawdopodobniej przekroczą 100 tys. koron norweskich (46 473 zł). 

Sprawa jest jednoznaczna. Kiedy niszczyli windę, całe zdarzenie rejestrowała kamera bezpieczeństwa.
