Chciał sprzedać żonę na aukcji za 50 dol.

Internetowej firmie aukcyjnej nakazano usunąć ogłoszenie o sprzedaży żony

Brazylijskie władze nakazały internetowej firmie aukcyjnej usunięcie z sieci ogłoszenia, w którym pewien Brazylijczyk oferował na sprzedaż swoją żonę za jedyne 100 reali (ok. 50 dolarów). 

Urząd do spraw kobiet nakazał firmie Mercado Livre usunąć ogłoszenie wskazując, że narusza ono prawo zakazujące oferować na sprzedaż "ludzkie organy i ludzi".
 
Zamieścił je mężczyzna o imieniu Breno, który tłumaczył, że sprzedaje żonę, bo "bardzo potrzebuje pieniędzy".

Opisał jak żona wygląda, wyliczył jej zalety jako gospodyni domowej i towarzyszki życia. Podobno poinformował też, że ma lat 35 i jest warta tyle złota, ile waży. 

Agencja prasowa Estado podała, że nie wiadomo, czy ogłoszenie było dowcipem.

Firma aukcyjna Mercado Livre tłumaczyła, że nie dostrzegła ogłoszenia, gdyż oferuje na sprzedaż niemal 1 milion produktów
